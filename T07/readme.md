# T07: Accés Remot — Serveis d’Assistència Remota (Tasca en Parelles)

## Breu Descripció
Molt bé, equip.  

Fins ara hem vist eines per administrar servidors (**SSH, RDP, VNC**). Però la realitat de la nostra feina a **EverPia** és que una gran part de les hores facturables provenen del **suport directe a l’usuari final (Helpdesk)**.

Quan un client truca perquè:  
> "El PDF no s'obre"  
> "Li ha desaparegut una icona"  
> "La impressora no imprimeix"  

no li podem demanar que configuri una VPN o obri el port 3389 del seu router. Necessitem una eina d’**assistència remota sota demanda**: ràpida, fiable, segura i que funcioni en segons, fins i tot en xarxes restrictives.

La direcció d’EverPia ha decidit estandarditzar l’eina oficial que farem servir per a aquestes tasques de suport immediat.  
La vostra missió en parelles és **analitzar el mercat i proposar la millor solució**, per després crear la documentació que faran servir tècnics i clients.

---

## Fase 1: Anàlisi Comparativa i Selecció de la Solució

### Tasques
1. Investigar **quatre alternatives populars** d’assistència remota:
   - Obligatori: TeamViewer, AnyDesk, Google Remote Desktop  
   - Una quarta de la vostra elecció

2. Crear una **taula comparativa** avaluant cada solució segons:

| **Criteri** | **Descripció** |
|-------------|----------------|
| **Facilitat d’ús (per al client)** | Requereix instal·lació? És portable? Com de senzill és per a un usuari no tècnic passar-nos l’ID? |
| **Disponibilitat (Sistemes Operatius)** | Funciona a Windows? macOS? Linux? |
| **Model de Preu (Llicència)** | És gratuït per a ús comercial? Cost d’una llicència per tècnic? Limitacions versió gratuïta? |

3. **Recomanació oficial**  
   - Seleccioneu una eina per a l’adopció a EverPia  
   - Justifiqueu la vostra elecció (equilibri entre facilitat, funcionalitat i cost)

---

## Fase 2: Creació de les Guies d’Ús (Documentació)

Un cop seleccionada l’eina a la Fase 1, creeu la documentació oficial amb **dos enfocaments**:

### Guia 1: Manual per al Tècnic (Intern d’EverPia)
- Destinada als futurs becaris i tècnics  
- Contingut:
  - Instal·lació de la versió completa/tècnica de l’eina
  - Inici de sessió de suport
  - Gestió de funcions clau (transferència d’arxius, canvi de pantalla, reinici remot)
  - Bones pràctiques de seguretat (tancar sempre sessió, no desar contrasenyes de clients)
  - Incloure captures de pantalla

### Guia 2: Manual per al Client (Usuari Final)
- Destinada a clients que necessiten suport  
- Contingut:
  - Enllaç o manera de descarregar el mòdul “Quick Support” (sense instal·lació)
  - On fer clic exactament
  - Com identificar i comunicar l’ID de sessió i contrasenya (si s’escau)
  - Com acceptar la petició de connexió
  - Guia visual i senzilla, amb captures de pantalla clares

---

## Materials i Links de Suport
- [Genbeta: Qué software instalar a tus familiares/amigos para dar soporte remoto](https://www.genbeta.com/a-fondo/que-software-instalar-a-tus-familiares-amigos-para-darles-soporte-ayuda-remoto)  
- [Genbeta: RustDesk como alternativa a TeamViewer](https://www.genbeta.com/herramientas/necesitas-escritorio-remoto-puedes-decirle-adios-a-teamviewer-rustdesk-gratis-e-ideal-para-usar-pc-movil)  
- [Genbeta: Chrome Remote Desktop](https://www.genbeta.com/herramientas/chrome-remote-desktop-que-como-funciona-como-puedes-usarlo-para-controlar-tu-pc-forma-remota)

